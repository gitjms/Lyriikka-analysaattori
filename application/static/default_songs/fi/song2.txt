Ah, saavu, Jeesus
Abraham Achrenius, Toisinto Ylistarosta
Ah, saavu, Jeesus,
keskellemme,
niin sydämemme rukoilee.
Jo joutuu
ehtoo matkallemme,
jo armon päivä alenee.
Yö kohta peittää
maailman,
taisteluun käymme
kuoleman.

Ah, kulje, Jeesus,
rinnallamme,
niin rakastamme,
uskomme.
Suo rohkeutta
sodassamme,
Sinussa lepää toivomme.
Kun Jeesus
seurassamme on,
on yökin päivä verraton.

Vain siitä syttyy
sydämemme,
kun saavut, Jeesus,
kallehin,
kirkastat armon
riemuksemme,
taas vaikka
kasvos salaatkin.
Tuntea saimme Jeesuksen,
ja ilo täyttää sydämen.

Iloiten sitten
kiiruhdamme
rientämään
ystäväimme luo
ja siellä
heille julistamme:
Vieläkin avun Herra suo!
Me luulimme,
on kuollut Hän,
vaan näimme
Hänen elävän.