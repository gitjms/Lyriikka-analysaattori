Kesäilta
 Kas, armas lapsi, raukea
 on pilvilinnun siipi.
 Tuoll' Ilta kissan-askelin
 jo pensahikkoon hiipi.
 Kuin kujemielin piilostaan
 se pilkistelee meihin.
 Se tai'at taitaa. Mutta myös
 mä kuulun taikureihin.
 Puun oksilta, kas, varastaa
 voin kourallisen tuulta
 ja iltaruskon poskeltas
 ja perhosia suulta.
 Vaan kuinka lienee käynyt niin,
 ett' Ilta voiton veikin:
 sen taika petti taikurin,
 se - todeks muutti leikin.