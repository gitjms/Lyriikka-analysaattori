Ruusumajassa
 Pilven lumihuiput korkealla.
 Niinkuin silmäterä luomen alla
 piilee aurinko. Ja tumma maa
 vavahdellen
 ukkost' odottaa.
 Tulee tuuli maata haravoiden,
 on kuin yli viljavainioiden
 matalalta savu vaeltais -
 ruusumajaan
 verisade sais.
 - Pelkään, sanot, silmin ainoastaan.
 - Älä pelkää, armas, silmin vastaan.
 On jo aika kypsäin suudelmain.
 Pian olet
 - kuollut lehti vain.