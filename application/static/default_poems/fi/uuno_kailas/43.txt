Sana
 Alussa oli Sana.
 Ja muuta ollut ei.
 Ja Ylimmäisest' oli synty sen.
 Ja alkuyöhön kauas
 sen Kaikkivalta vei:
 niin luotiin maa ja meri, ihminen.
 Ja luomistyönsä jälkeen
 se palas Isän luo.
 Hän aina kantoi sitä huulillaan.
 Vaan kerran keskiyöllä
 Kyy, valheen henki tuo,
 sen varasti ja vei sen maailmaan.
 Ja hedelmätön oli
 se, kaiken luoja, nyt,
 kun huulilleen sen nosti ihminen:
 vain lasten savikukko,
 vain sävel särkynyt,
 vain pivo ääntä alla taivasten.