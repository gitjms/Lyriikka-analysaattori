Suomalainen rukous
 Siunaa ja varjele meitä,
 Korkein, kädelläs!
 Kaitse kansamme teitä
 vyöttäen voimalla meitä,
 heikkoja edessäs!
 Sulta on kaikki suuruus,
 henki sun hengestäs.
 
 Herra, valista meihin
 kasvosi laupiaat,
 kunnes armosi alla
 kukkivat roudan maat!
 Vaivassa vaeltaneihin,
 Herra, valista meihin
 kasvosi laupiaat!
 
 Tutkien sydämemme
 silmäsi meihin luo!
 Ettemme harhaan kääntyis,
 ettei kansamme nääntyis,
 silmäsi meihin luo!
 Alati synnyinmaalle
 siipies suoja suo!