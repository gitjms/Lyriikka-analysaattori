Syntyminen
 Maan suurin ihme on tapahtunut. Nähkää,
 miten kalpein, onnellisin kasvoin äiti hymyy.
 - Niin hymyy sädehtivä syyskesä, siunaten tä
 johon myöskin syntymisen ihme lymyy. -
 Hän hymyy, äiti, ja raukein silmin lasta,
 sen ihon punerrusta katsoo ja janoomalla
 sen janoo hengitystä, mi aivan vasta
 on sykkinyt hänen sydämensä alla.
 Hän katsoo, kunis kuolee - ja kuolemasta
 hän kalpein, onnellisin kasvoin vielä hymyy.
 - Se on runoilijan hymy; syvän, puhtaan riemun lasta
 se siunaa, vaikka sielussa tuska lymyy. -
 Hän on kuollut, äiti - voisiko äiti kuolla?
 On kuin hän taivasvalossa hymyilisi
 sitä hetkeä odottain, jona tuskan tuolla puolla
 sama hymy hänen lapsensa kasvoilta sädehtisi.