Siunaus
 Sinun voimasi kietoi minut
 — sinä tuntemattomin —
 kuin ois mua kahlehtinut
 käsi julman enkelin.
 
 Oli päiväni kuin tuhat vuotta,
 kun painin karssas sun.
 — En paininut kanssasi suotta:
 tänä päivänä siunaat mun!
 
 Tänä päivänä tunnen vasta:
 kätes oikein lyönyt on.
 Nyt en lakkaa siunaamasta
 sua, voima kohtalon:
 
 teit silmäni janooviksi,
 nälän kasvatit sydämeen,
 minut uuvutit varjoin — siksi
 olen valmis kirkkauteen.
 
 Tänä päivänä armon annat
 taas virrata kädestäs.
 Kuin vaakalintu kannat
 minut riemuun siivilläs.