Ilta
 Nään purren purjeitansa riisuvan.
 Taa ratavallin käärmekiemuran
 jo päättyi pakomatka auringon.
 Sen kintereillä ahnas pilvi on.
 Se linnun lailla lentää yli maan
 ojossa kaula, kita ammollaan
 kuin auringon, yön tulikärpäsen,
 se mielis pyydystää ja niellä sen.
 Ja rannan kaislat ovat niitetyt.
 Rutaisen veden kyräilevän nyt
 kuin oudon, ripsettömän silmän nään
 maan iltaan autioon ja hämärään.
 Ja tuuli viimeisillään lepattaa
 ja pian siiviltänsä putoaa
 kuin ajatus, mi säikkyy lentoaan
 ylitse äärettömän, oudon maan.