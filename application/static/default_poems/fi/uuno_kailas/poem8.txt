Runo runosta
 Totuuden lähteellä
 sä syvin lapsensilmin uneksut
 ja leikit tähdillä ja auringolla.
 
 Totuuden lähteellä
 sä syvin lapsensilmin uneksut
 ja leikit tähdillä ja auringolla.
 
 Maan vanhat kasvot nuoriks suutelet.
 Ja tuuli vie
 sun hengitykses tuoksun merten yli.
 
 Ja kätes ovat rikkaat hyvyydestä,
 sä niillä ikävöivän lääkitset
 ja valon kylvät, loppumattoman,
 yön peltoon itämään.
 
 Ja tomust' alkaa avaruus
 sun jalkojesi luota,
 miss' onnellinen kerjäläinen polvistuu.