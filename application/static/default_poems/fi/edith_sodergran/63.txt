Kaikkiin neljään tuuleen
 Ei mikään lintu eksy tähän lymypaikkaani,
 ei mikään musta pääskynen kaipausta tuoden,
 ei mikään valkea lokki myrskyä ennustaen.
 Kallioiden varjossa on minun kesyttömyyteni varuillaan,
 valmiina pakenemaan pienintäkin risahdusta, lähestyvää askelta.
 Äänetön ja sinertävä on minun maailmani, autuas.
 Minulla on portti kaikkiin neljään tuuleen.
 Minulla on kultainen portti itään - rakkaudelle, joka ei tule koskaan,
 minulla on portti päivälle ja toinen ikävälle,
 minulla on portti kuolemalle - se on aina avoin.