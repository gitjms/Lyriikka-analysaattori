Autuus
 Tahdon pian ojentua lepotilalleni,
 pienet hengettäret peittävät minut valkoisin hunnuin
 ja siroittavat punaisia ruusuja paareilleni.
 Kuolen - sillä olen liian onnellinen.
 Autuudesta vielä puren käärinliinojani.
 Jalkani kouristuvat autuudesta valkoisissa kengissäni,
 ja kun sydämeni pysähtyy - nukkuu se hekumaan.
 Vietäköön paarini torille -
 tässä lepää maan autuus.