Grimace d'artiste
 Minulla ei ole mitään muuta kuin loistava vaippani,
 punainen pelottomuuteni.
 Punainen pelottomuuteni lähtee seikkailulle
 kurjassa maassa.
 Minulla ei ole mitään muuta kuin lyyra kainalossani,
 minun kova soittoni;
 minun kova lyyrani helkkyy rahvaalle
 julkisella tiellä.
 Minulla ei ole mitään muuta kuin ylhäinen kruununi,
 kasvava ylpeyteni.
 Kasvava ylpeyteni ottaa kainaloonsa lyyran
 ja kumartaa hyvästit.