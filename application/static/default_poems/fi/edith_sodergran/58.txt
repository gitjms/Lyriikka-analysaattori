Orfeus
 Minä muutan käärmeet enkeleiksi.
 Kohottakaa päänne! Nouskaa pyrstöllenne!
 Hetkinen - eikä enää yksikään kähise.
 Autuaina lepäävät ne jalkojeni juuressa,
 vaipuneina uneen, suudellen vaippani lievettä.
 Sormielen lyyraa. Maan yli kulkee tuuli
 hiljaa, juhlallisesti, kyynelissään,
 suudellen kauneuden elottomia, marmorin valkeita patsaita suulle,
 jotta ne avaavat silmänsä.
 Minä olen Orfeus. Minä voin laulaa miten tahdon.
 Minulle on kaikki luvallista.
 Tiikeri, pantteri, puuma seuraavat minua
 kallioluolaani metsään.